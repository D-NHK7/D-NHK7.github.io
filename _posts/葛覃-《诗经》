---
layout:     post
title:      葛覃
subtitle:   先秦
date:       2022-9-27
author:     佚名
header-img: img/the-first.png
catalog:   true
tags:
    - 宇宙无垠
---
# 葛覃
## 先秦-佚名
葛之覃兮，施于中谷，维叶萋萋。
黄鸟于飞，集于灌木，其鸣喈喈。
葛之覃兮，施于中谷，维叶莫莫。
是刈是濩，为絺为綌，服之无斁。
言告师氏，言告言归。
薄污我私。薄浣我衣。
害浣害否？归宁父母。
——先秦·佚名《葛覃》
